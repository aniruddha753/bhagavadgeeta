<p align="center"> ।।श्रीः।। </p>

# द्वितीयोध्यायः

## श्रीभगवानुवाच
## अशोच्यानन्वशोचस्त्वं प्रज्ञावादांश्च भाषसे । <br> गतासूनगतासूंश्च नानुशोचन्ति पण्डिताः ॥ २-११॥
यान् त्वं आशोचः ते न शोकार्हाः । तव वादाः स्वबुद्धिमात्रकल्पिताः ज्ञानवृद्धानां मतस्य विरुद्धाः । यतः, ज्ञानिनः अगतासून् यथा न अनुशोचन्ति तथा गतासूनपि न अनुशोचन्ति । (यस्य मृत्युकालः समीपे अस्ति सः गतासून् )


## न त्वेवाहं जातु नासं न त्वं नेमे जनाधिपाः । <br> न चैव न भविष्यामः सर्वे वयमतः परम् ॥ २-१२॥
युद्धे किं जीवनाशनिमित्तात् तव शोकः उत देहनाशनिमित्तात् उत देहानतिरिक्तजीवनाशनिमित्तात् ? न जीवनाशनिमित्तशोकः उपपद्यते । अहं त्वं एते च सर्वे नित्याः अनादित्वात् । यूयं सर्वे अनादिनित्याः चेतनत्वात् मद्वत् । 


## देहिनोऽस्मिन्यथा देहे कौमारं यौवनं जरा । <br> तथा देहान्तरप्राप्तिर्धीरस्तत्र न मुह्यति ॥ २-१३॥
देहनाशनिमित्तात् शोकः इति चेत् तदपि न समीचीनम् । निश्चयेन देहान्तरस्य लाभात् । अस्मिन् स्थूलदेहे यथा जीवस्य कौमाराद्यवस्थाविशिष्टदेहहानेन यौवनाद्यवस्थाविशिष्टदेहस्य लाभो भवति तथैव मृत्युकाले अस्मिन् दहहानेन अन्यस्य दहस्य लाभो भवति । यथा यौवनाद्यवस्थाविशिष्टदेहलाभात् कौमाराद्यवस्थाविशिष्टदेहहानावपि न कोपि शोचन्ति तथैव अन्यस्य दहस्य लाभात् युद्धे शत्रोः   अस्मिन् दहस्य हानावपि शोको न कार्यः ।

देहानतिरिक्तजीवनाशनिमित्तात् शोकः इति चेत् तदपि न समीचीनम् । देहिनः -- यस्य दहो अस्ति तस्य -- देहभिन्नजीवस्य कौमाराद्यनुभवं भवति देहांतरस्यापि भवति । तद्विषये बुद्धिमान् न मोहं प्राप्नोति । 

## मात्रास्पर्शास्तु कौन्तेय शीतोष्णसुखदुःखदाः । <br> आगमापायिनोऽनित्यास्तांस्तितिक्षस्व भारत ॥ २-१४॥
