## अर्जुन उवाच ।
## संन्यासं कर्मणां कृष्ण पुनर्योगं च शंससि । <br> यच्छ्रेय एतयोरेकं तन्मे ब्रूहि सुनिश्चितम् ॥ ५-१॥
## श्रीभगवानुवाच ।
## संन्यासः कर्मयोगश्च निःश्रेयसकरावुभौ । <br> तयोस्तु कर्मसंन्यासात्कर्मयोगो विशिष्यते ॥ ५-२॥
## ज्ञेयः स नित्यसंन्यासी यो न द्वेष्टि न काङ्क्षति । <br> निर्द्वन्द्वो हि महाबाहो सुखं बन्धात्प्रमुच्यते ॥ ५-३॥
## साङ्ख्ययोगौ पृथग्बालाः प्रवदन्ति न पण्डिताः । <br> एकमप्यास्थितः सम्यगुभयोर्विन्दते फलम् ॥ ५-४॥
## यत्साङ्ख्यैः प्राप्यते स्थानं तद्योगैरपि गम्यते । <br> एकं साङ्ख्यं च योगं च यः पश्यति स पश्यति ॥ ५-५॥
## संन्यासस्तु महाबाहो दुःखमाप्तुमयोगतः । <br> योगयुक्तो मुनिर्ब्रह्म नचिरेणाधिगच्छति ॥ ५-६॥
## योगयुक्तो विशुद्धात्मा विजितात्मा जितेन्द्रियः । <br> सर्वभूतात्मभूतात्मा कुर्वन्नपि न लिप्यते ॥ ५-७॥
## नैव किञ्चित्करोमीति युक्तो मन्येत तत्त्ववित् । <br> पश्यञ्श‍ृण्वन्स्पृशञ्जिघ्रन्नश्नन्गच्छन्स्वपञ्श्वसन् ॥ ५-८॥
